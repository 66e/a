### 论语·里仁
https://baike.baidu.com/item/论语·里仁篇

子曰：“里仁为美。择不处仁，焉得知？
>孔子说：“跟有仁德的人住在一起，才是好的。如果你选择的住处不是跟有仁德的人在一起，怎么能说你是明智的呢？

子曰：“不仁者不可以久处约，不可以长处乐。仁者安仁，知者利仁。
>孔子说：“没有仁德的人不能长久地处在贫困中，也不能长久地处在安乐中。仁人是安于仁道的，有智慧的人则是知道仁对自己有利才去行仁的。

子曰：“唯仁者能好人，能恶人。
>孔子说：“只有那些有仁德的人，才能爱人和恨人。

子曰：“苟志于仁矣，无恶也。
>孔子说：“如果立志于仁，就不会做坏事了。

子曰：“富与贵，是人之所欲也；不以其道得之，不处也。贫与贱，是人之所恶也；不以其道得之，不去也。君子去仁，恶乎成名？君子无终食之间违仁，造次必于是，颠沛必于是。
>孔子说：“富裕和显贵是人人都想要得到的，但不用正当的方法得到它，就不会去享受的；贫穷与低贱是人人都厌恶的，但不用正当的方法去摆脱它，就不会摆脱的。君子如果离开了仁德，又怎么能叫君子呢？君子没有一顿饭的时间背离仁德的，就是在最紧迫的时刻也必须按照仁德办事，就是在颠沛流离的时候，也一定会按仁德去办事的。

子曰：“我未见好仁者，恶不仁者。好仁者，无以尚之；恶不仁者，其为仁矣，不使不仁者加乎其身。有能一日用其力于仁矣乎？我未见力不足者。盖有之矣，我未之见也。
>孔子说：“我没有见过喜欢仁德的人，也没有见过讨厌不仁的人。喜欢仁德的人，没有什么能再超越他；讨厌不仁的人，在实施仁德的时候，不让不仁德的人凌越自己。有能够一整天把自己的力量用在实行仁德上的人吗？我还没有见过力量不够行仁德之事的人。大概有这种人吧，但我没见过这样的人。

7子曰：“人之过也，各于其党。观过，斯知仁矣。”
8子曰：“朝闻道，夕死可矣。”
9子曰：“士志于道，而耻恶衣恶食者，未足与议也。”
10子曰：“君子之于天下也，无适也，无莫也，义之与比。”
11子曰：“君子怀德，小人怀土；君子怀刑，小人怀惠。”
12子曰：“放于利而行，多怨。”
13子曰：“能以礼让为国乎？何有？不能以礼让为国，如礼何？”
14子曰：“不患无位，患所以立；不患莫已知，求为可知也。”
15子曰：“参乎！吾道一以贯之。”曾子曰：“唯。”子出，门人问曰：“何谓也？”曾子曰：“夫子之道，忠恕而已矣。”
16子曰：“君子喻于义，小人喻于利。”
17子曰：“见贤思齐焉，见不贤而内自省也。”
18子曰：“事父母几谏，见志不从，又敬不违，劳而不怨。”
19子曰：“父母在，不远游，游必有方。”
20子曰：“三年无改于父之道，可谓孝矣。”
21子曰：“父母之年，不可不知也。一则以喜，一则以惧。”
22子曰：“古者言之不出，耻躬之不逮也。”
23子曰：“以约失之者，鲜矣。”
24子曰：“君子欲讷于言而敏于行。”
25子曰：”德不孤，必有邻。“
26子游曰：“事君数，斯辱矣；朋友数，斯疏矣。”
