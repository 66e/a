### 葛洪（283年－343
https://zh.wikipedia.org/wiki/葛洪

`葛洪.jpg (820×1227)`<br>
![](https://upload.wikimedia.org/wikipedia/commons/8/8d/%E8%91%9B%E6%B4%AA.jpg)

`Chinese_woodcut,_Famous_medical_figures;_Portrait_of_Ge_Hong_Wellcome_L0039323.jpg (2083×3125)`<br>
![](https://upload.wikimedia.org/wikipedia/commons/d/d1/Chinese_woodcut%2C_Famous_medical_figures%3B_Portrait_of_Ge_Hong_Wellcome_L0039323.jpg)

### 葛洪
https://zh.wikiquote.org/wiki/葛洪

善养生者，食不过饱，饮不过多，冬不极温，夏不极凉。

欲求仙者，要当以忠、孝、和、顺、仁、信为本。若德行不修，而但务方术，皆不得长生也。行恶事大者，司命夺纪，小过夺算，随所犯轻重，故所夺有多少也。【《抱朴子·对俗

君子行道，以匡君也，以正俗也，于时君不可匡，俗不可正，（郭）林宗周旋清谈阖闾，无救于世道之陵迟，无解于万民之憔悴也。【《抱朴子·正郭

若人与人争草莱之利，家与家讼巢窟之地，上无治枉之官，下有重类之党，则私斗过于公战，木石锐于干戈，交尸布野，流血绛路，久而无君，噍类尽矣。至于扰龙驯凤，河图洛书，或麟衔甲负，或黄鱼波涌，或丹禽翔授，或回风三集，皆在有君之世，不出无王之时也。【《抱朴子·诘鲍

仁之为政，非为不美也。然黎庶巧伪，趋利忘义，若不齐之以威，纠之以刑，远羡羲、农之风，则乱不可振，其祸深大。以杀止杀，岂乐之哉！【《抱朴子·用刑

然则危亡，不可以怨天，微弱不可以尤人也。夫吉凶由己，汤武岂一哉？【《抱朴子·君道

周公之摄王位，伊尹之黜太甲，霍光之废昌邑，孙𬘭之退少帝，谓之舍道用权，以安社稷。然周公之放逐狼跋，流言载路；伊尹终于受戮，大雾三日；霍光几于及身，家亦寻灭；孙𬘭桑荫未移，首足异所。皆笑音未绝，而号啕已及矣。【《抱朴子·良规

于时率皆素餐俞容，掩德蔽贤，忌有功而危之，疾清白而排之，讳忠谠而陷之，恶特立而摈之，柔媚者受崇饰之佑，方棱者蒙讪弃之患。养豺狼而歼𬴊虞，殖枳棘而翦椒桂。于是，傲兀不检、丸转萍流者，谓之弘伟大量；苛碎峭崄、怀螫挟毒者，谓之公方正直；令色警慧、有貌无心者，谓之机神朗彻；利口小辩、希指巧言者，谓之标领清妍；猝突萍鸴、骄矜轻侻者，谓之巍峨瑰杰；嗜酒好色、阘茸无疑者，谓之率任不矫；求取不廉、好夺无足者，谓之淹旷远节；蓬发亵服、游集非类者，谓之通美泛爱；反经诡圣、顺非而博者，谓之庄老之客；嘲弄嗤妍、凌尚侮慢者，谓之萧豁雅韵；毁方投圆、面从响应者，谓之绝伦之秀；凭倚权豪、推货履径者，谓之知变炎奇；懒看文书、望空下名者，谓之业大志高；仰赖强亲、位过其才者，谓之四豪之匹；输货势门、以市名爵者，谓之轻财贵义；结党合誉、行与口违者，谓之以文会友；左道邪术、假托鬼怪者，谓之通灵神人；卜占小数、诳饰祸福者，谓之知来之妙，（般马）弄矟、一夫之勇者，谓之上将之元；合离道听、偶俗而言者，谓之英才硕儒。【《抱朴子·汉过

入山宜知六甲秘祝。祝曰，临兵斗者，皆阵列前行。凡九字，常当密祝之，无所不辟。【《抱朴子·登涉
